{
  "title": "Lamentations",
  "categories": [
    "Tanakh",
    "Writings"
  ],
  "sectionNames": [
    "Chapter",
    "Verse"
  ],
  "lines": [
    {
      "uid": "Lamentations_1",
      "chapter_number": 1,
      "verse_number": 1,
      "start_char": 1,
      "end_char": 73,
      "length": 73,
      "text": "איכה׀ ישבה בדד העיר רבתי עם היתה כאלמנה רבתי בגוים שרתי במדינות היתה למס׃"
    },
    {
      "uid": "Lamentations_2",
      "chapter_number": 1,
      "verse_number": 2,
      "start_char": 74,
      "end_char": 155,
      "length": 82,
      "text": "בכו תבכה בלילה ודמעתה על לחיה אין־לה מנחם מכל־אהביה כל־רעיה בגדו בה היו לה לאיבים׃"
    },
    {
      "uid": "Lamentations_3",
      "chapter_number": 1,
      "verse_number": 3,
      "start_char": 156,
      "end_char": 236,
      "length": 81,
      "text": "גלתה יהודה מעני ומרב עבדה היא ישבה בגוים לא מצאה מנוח כל־רדפיה השיגוה בין המצרים׃"
    },
    {
      "uid": "Lamentations_4",
      "chapter_number": 1,
      "verse_number": 4,
      "start_char": 237,
      "end_char": 320,
      "length": 84,
      "text": "דרכי ציון אבלות מבלי באי מועד כל־שעריה שוממין כהניה נאנחים בתולתיה נוגות והיא מר־לה׃"
    },
    {
      "uid": "Lamentations_5",
      "chapter_number": 1,
      "verse_number": 5,
      "start_char": 321,
      "end_char": 393,
      "length": 73,
      "text": "היו צריה לראש איביה שלו כי־יהוה הוגה על רב־פשעיה עולליה הלכו שבי לפני־צר׃"
    },
    {
      "uid": "Lamentations_6",
      "chapter_number": 1,
      "verse_number": 6,
      "start_char": 394,
      "end_char": 477,
      "length": 84,
      "text": "ויצא (מן בת) [מבת־]ציון כל־הדרה היו שריה כאילים לא־מצאו מרעה וילכו בלא־כח לפני רודף׃"
    },
    {
      "uid": "Lamentations_7",
      "chapter_number": 1,
      "verse_number": 7,
      "start_char": 478,
      "end_char": 587,
      "length": 110,
      "text": "זכרה ירושל͏ם ימי עניה ומרודיה כל מחמדיה אשר היו מימי קדם בנפל עמה ביד־צר ואין עוזר לה ראוה צרים שחקו על משבתה׃"
    },
    {
      "uid": "Lamentations_8",
      "chapter_number": 1,
      "verse_number": 8,
      "start_char": 588,
      "end_char": 674,
      "length": 87,
      "text": "חטא חטאה ירושל͏ם על־כן לנידה היתה כל־מכבדיה הזילוה כי־ראו ערותה גם־היא נאנחה ותשב אחור׃"
    },
    {
      "uid": "Lamentations_9",
      "chapter_number": 1,
      "verse_number": 9,
      "start_char": 675,
      "end_char": 756,
      "length": 82,
      "text": "טמאתה בשוליה לא זכרה אחריתה ותרד פלאים אין מנחם לה ראה יהוה את־עניי כי הגדיל אויב׃"
    },
    {
      "uid": "Lamentations_10",
      "chapter_number": 1,
      "verse_number": 10,
      "start_char": 757,
      "end_char": 829,
      "length": 73,
      "text": "ידו פרש צר על כל־מחמדיה כי־ראתה גוים באו מקדשה אשר צויתה לא־יבאו בקהל לך׃"
    },
    {
      "uid": "Lamentations_11",
      "chapter_number": 1,
      "verse_number": 11,
      "start_char": 830,
      "end_char": 926,
      "length": 97,
      "text": "כל־עמה נאנחים מבקשים לחם נתנו (מחמודיהם) [מחמדיהם] באכל להשיב נפש ראה יהוה והביטה כי הייתי זוללה׃"
    },
    {
      "uid": "Lamentations_12",
      "chapter_number": 1,
      "verse_number": 12,
      "start_char": 927,
      "end_char": 1018,
      "length": 92,
      "text": "לוא אליכם כל־עברי דרך הביטו וראו אם־יש מכאוב כמכאבי אשר עולל לי אשר הוגה יהוה ביום חרון אפו׃"
    },
    {
      "uid": "Lamentations_13",
      "chapter_number": 1,
      "verse_number": 13,
      "start_char": 1019,
      "end_char": 1094,
      "length": 76,
      "text": "ממרום שלח־אש בעצמתי וירדנה פרש רשת לרגלי השיבני אחור נתנני שממה כל־היום דוה׃"
    },
    {
      "uid": "Lamentations_14",
      "chapter_number": 1,
      "verse_number": 14,
      "start_char": 1095,
      "end_char": 1170,
      "length": 76,
      "text": "נשקד על פשעי בידו ישתרגו עלו על־צוארי הכשיל כחי נתנני אדני בידי לא־אוכל קום׃"
    },
    {
      "uid": "Lamentations_15",
      "chapter_number": 1,
      "verse_number": 15,
      "start_char": 1171,
      "end_char": 1246,
      "length": 76,
      "text": "סלה כל־אבירי׀אדני בקרבי קרא עלי מועד לשבר בחורי גת דרך אדני לבתולת בת־יהודה׃"
    },
    {
      "uid": "Lamentations_16",
      "chapter_number": 1,
      "verse_number": 16,
      "start_char": 1247,
      "end_char": 1337,
      "length": 91,
      "text": "על־אלה׀ אני בוכיה עיני׀עיני ירדה מים כי־רחק ממני מנחם משיב נפשי היו בני שוממים כי גבר אויב׃"
    },
    {
      "uid": "Lamentations_17",
      "chapter_number": 1,
      "verse_number": 17,
      "start_char": 1338,
      "end_char": 1417,
      "length": 80,
      "text": "פרשה ציון בידיה אין מנחם לה צוה יהוה ליעקב סביביו צריו היתה ירושל͏ם לנדה ביניהם׃"
    },
    {
      "uid": "Lamentations_18",
      "chapter_number": 1,
      "verse_number": 18,
      "start_char": 1418,
      "end_char": 1506,
      "length": 89,
      "text": "צדיק הוא יהוה כי פיהו מריתי שמעו־נא כל־[העמים] (עמים) וראו מכאבי בתולתי ובחורי הלכו בשבי׃"
    },
    {
      "uid": "Lamentations_19",
      "chapter_number": 1,
      "verse_number": 19,
      "start_char": 1507,
      "end_char": 1581,
      "length": 75,
      "text": "קראתי למאהבי המה רמוני כהני וזקני בעיר גועו כי־בקשו אכל למו וישיבו את־נפשם׃"
    },
    {
      "uid": "Lamentations_20",
      "chapter_number": 1,
      "verse_number": 20,
      "start_char": 1582,
      "end_char": 1662,
      "length": 81,
      "text": "ראה יהוה כי־צר־לי מעי חמרמרו נהפך לבי בקרבי כי מרו מריתי מחוץ שכלה־חרב בבית כמות׃"
    },
    {
      "uid": "Lamentations_21",
      "chapter_number": 1,
      "verse_number": 21,
      "start_char": 1663,
      "end_char": 1751,
      "length": 89,
      "text": "שמעו כי נאנחה אני אין מנחם לי כל־איבי שמעו רעתי ששו כי אתה עשית הבאת יום־קראת ויהיו כמני׃"
    },
    {
      "uid": "Lamentations_22",
      "chapter_number": 1,
      "verse_number": 22,
      "start_char": 1752,
      "end_char": 1827,
      "length": 76,
      "text": "תבא כל־רעתם לפניך ועולל למו כאשר עוללת לי על כל־פשעי כי־רבות אנחתי ולבי דוי׃"
    },
    {
      "uid": "Lamentations_23",
      "chapter_number": 2,
      "verse_number": 1,
      "start_char": 1828,
      "end_char": 1913,
      "length": 86,
      "text": "איכה יעיב באפו׀אדני את־בת־ציון השליך משמים ארץ תפארת ישראל ולא־זכר הדם־רגליו ביום אפו׃"
    },
    {
      "uid": "Lamentations_24",
      "chapter_number": 2,
      "verse_number": 2,
      "start_char": 1914,
      "end_char": 2005,
      "length": 92,
      "text": "בלע אדני (לא) [ולא] חמל את כל־נאות יעקב הרס בעברתו מבצרי בת־יהודה הגיע לארץ חלל ממלכה ושריה׃"
    },
    {
      "uid": "Lamentations_25",
      "chapter_number": 2,
      "verse_number": 3,
      "start_char": 2006,
      "end_char": 2087,
      "length": 82,
      "text": "גדע בחרי־אף כל קרן ישראל השיב אחור ימינו מפני אויב ויבער ביעקב כאש להבה אכלה סביב׃"
    },
    {
      "uid": "Lamentations_26",
      "chapter_number": 2,
      "verse_number": 4,
      "start_char": 2088,
      "end_char": 2161,
      "length": 74,
      "text": "דרך קשתו כאויב נצב ימינו כצר ויהרג כל מחמדי־עין באהל בת־ציון שפך כאש חמתו׃"
    },
    {
      "uid": "Lamentations_27",
      "chapter_number": 2,
      "verse_number": 5,
      "start_char": 2162,
      "end_char": 2240,
      "length": 79,
      "text": "היה אדני׀כאויב בלע ישראל בלע כל־ארמנותיה שחת מבצריו וירב בבת־יהודה תאניה ואניה׃"
    },
    {
      "uid": "Lamentations_28",
      "chapter_number": 2,
      "verse_number": 6,
      "start_char": 2241,
      "end_char": 2312,
      "length": 72,
      "text": "ויחמס כגן שכו שחת מעדו שכח יהוה׀בציון מועד ושבת וינאץ בזעם־אפו מלך וכהן׃"
    },
    {
      "uid": "Lamentations_29",
      "chapter_number": 2,
      "verse_number": 7,
      "start_char": 2313,
      "end_char": 2395,
      "length": 83,
      "text": "זנח אדני׀מזבחו נאר מקדשו הסגיר ביד־אויב חומת ארמנותיה קול נתנו בבית־יהוה כיום מועד׃"
    },
    {
      "uid": "Lamentations_30",
      "chapter_number": 2,
      "verse_number": 8,
      "start_char": 2396,
      "end_char": 2474,
      "length": 79,
      "text": "חשב יהוה׀להשחית חומת בת־ציון נטה קו לא־השיב ידו מבלע ויאבל־חל וחומה יחדו אמללו׃"
    },
    {
      "uid": "Lamentations_31",
      "chapter_number": 2,
      "verse_number": 9,
      "start_char": 2475,
      "end_char": 2561,
      "length": 87,
      "text": "טבעו בארץ שעריה אבד ושבר בריחיה מלכה ושריה בגוים אין תורה גם־נביאיה לא־מצאו חזון מיהוה׃"
    },
    {
      "uid": "Lamentations_32",
      "chapter_number": 2,
      "verse_number": 10,
      "start_char": 2562,
      "end_char": 2647,
      "length": 86,
      "text": "ישבו לארץ ידמו זקני בת־ציון העלו עפר על־ראשם חגרו שקים הורידו לארץ ראשן בתולת ירושל͏ם׃"
    },
    {
      "uid": "Lamentations_33",
      "chapter_number": 2,
      "verse_number": 11,
      "start_char": 2648,
      "end_char": 2731,
      "length": 84,
      "text": "כלו בדמעות עיני חמרמרו מעי נשפך לארץ כבדי על־שבר בת־עמי בעטף עולל ויונק ברחבות קריה׃"
    },
    {
      "uid": "Lamentations_34",
      "chapter_number": 2,
      "verse_number": 12,
      "start_char": 2732,
      "end_char": 2804,
      "length": 73,
      "text": "לאמתם יאמרו איה דגן ויין בהתעטפם כחלל ברחבות עיר בהשתפך נפשם אל־חיק אמתם׃"
    },
    {
      "uid": "Lamentations_35",
      "chapter_number": 2,
      "verse_number": 13,
      "start_char": 2805,
      "end_char": 2896,
      "length": 92,
      "text": "מה־אעידך מה אדמה־לך הבת ירושל͏ם מה אשוה־לך ואנחמך בתולת בת־ציון כי־גדול כים שברך מי ירפא־לך׃"
    },
    {
      "uid": "Lamentations_36",
      "chapter_number": 2,
      "verse_number": 14,
      "start_char": 2897,
      "end_char": 2984,
      "length": 88,
      "text": "נביאיך חזו לך שוא ותפל ולא־גלו על־עונך להשיב (שביתך) [שבותך] ויחזו לך משאות שוא ומדוחים׃"
    },
    {
      "uid": "Lamentations_37",
      "chapter_number": 2,
      "verse_number": 15,
      "start_char": 2985,
      "end_char": 3082,
      "length": 98,
      "text": "ספקו עליך כפים כל־עברי דרך שרקו וינעו ראשם על־בת ירושל͏ם הזאת העיר שיאמרו כלילת יפי משוש לכל־הארץ׃"
    },
    {
      "uid": "Lamentations_38",
      "chapter_number": 2,
      "verse_number": 16,
      "start_char": 3083,
      "end_char": 3162,
      "length": 80,
      "text": "פצו עליך פיהם כל־איביך שרקו ויחרקו־שן אמרו בלענו אך זה היום שקוינהו מצאנו ראינו׃"
    },
    {
      "uid": "Lamentations_39",
      "chapter_number": 2,
      "verse_number": 17,
      "start_char": 3163,
      "end_char": 3248,
      "length": 86,
      "text": "עשה יהוה אשר זמם בצע אמרתו אשר צוה מימי־קדם הרס ולא חמל וישמח עליך אויב הרים קרן צריך׃"
    },
    {
      "uid": "Lamentations_40",
      "chapter_number": 2,
      "verse_number": 18,
      "start_char": 3249,
      "end_char": 3336,
      "length": 88,
      "text": "צעק לבם אל־אדני חומת בת־ציון הורידי כנחל דמעה יומם ולילה אל־תתני פוגת לך אל־תדם בת־עינך׃"
    },
    {
      "uid": "Lamentations_41",
      "chapter_number": 2,
      "verse_number": 19,
      "start_char": 3337,
      "end_char": 3455,
      "length": 119,
      "text": "קומי׀ רני (בליל) [בלילה] לראש אשמרות שפכי כמים לבך נכח פני אדני שאי אליו כפיך על־נפש עולליך העטופים ברעב בראש כל־חוצות׃"
    },
    {
      "uid": "Lamentations_42",
      "chapter_number": 2,
      "verse_number": 20,
      "start_char": 3456,
      "end_char": 3544,
      "length": 89,
      "text": "ראה יהוה והביטה למי עוללת כה אם־תאכלנה נשים פרים עללי טפחים אם־יהרג במקדש אדני כהן ונביא׃"
    },
    {
      "uid": "Lamentations_43",
      "chapter_number": 2,
      "verse_number": 21,
      "start_char": 3545,
      "end_char": 3620,
      "length": 76,
      "text": "שכבו לארץ חוצות נער וזקן בתולתי ובחורי נפלו בחרב הרגת ביום אפך טבחת לא חמלת׃"
    },
    {
      "uid": "Lamentations_44",
      "chapter_number": 2,
      "verse_number": 22,
      "start_char": 3621,
      "end_char": 3705,
      "length": 85,
      "text": "תקרא כיום מועד מגורי מסביב ולא היה ביום אף־יהוה פליט ושריד אשר־טפחתי ורביתי איבי כלם׃"
    },
    {
      "uid": "Lamentations_45",
      "chapter_number": 3,
      "verse_number": 1,
      "start_char": 3706,
      "end_char": 3733,
      "length": 28,
      "text": "אני הגבר ראה עני בשבט עברתו׃"
    },
    {
      "uid": "Lamentations_46",
      "chapter_number": 3,
      "verse_number": 2,
      "start_char": 3734,
      "end_char": 3759,
      "length": 26,
      "text": "אותי נהג וילך חשך ולא־אור׃"
    },
    {
      "uid": "Lamentations_47",
      "chapter_number": 3,
      "verse_number": 3,
      "start_char": 3760,
      "end_char": 3786,
      "length": 27,
      "text": "אך בי ישב יהפך ידו כל־היום׃"
    },
    {
      "uid": "Lamentations_48",
      "chapter_number": 3,
      "verse_number": 4,
      "start_char": 3787,
      "end_char": 3812,
      "length": 26,
      "text": "בלה בשרי ועורי שבר עצמותי׃"
    },
    {
      "uid": "Lamentations_49",
      "chapter_number": 3,
      "verse_number": 5,
      "start_char": 3813,
      "end_char": 3835,
      "length": 23,
      "text": "בנה עלי ויקף ראש ותלאה׃"
    },
    {
      "uid": "Lamentations_50",
      "chapter_number": 3,
      "verse_number": 6,
      "start_char": 3836,
      "end_char": 3861,
      "length": 26,
      "text": "במחשכים הושיבני כמתי עולם׃"
    },
    {
      "uid": "Lamentations_51",
      "chapter_number": 3,
      "verse_number": 7,
      "start_char": 3862,
      "end_char": 3890,
      "length": 29,
      "text": "גדר בעדי ולא אצא הכביד נחשתי׃"
    },
    {
      "uid": "Lamentations_52",
      "chapter_number": 3,
      "verse_number": 8,
      "start_char": 3891,
      "end_char": 3917,
      "length": 27,
      "text": "גם כי אזעק ואשוע שתם תפלתי׃"
    },
    {
      "uid": "Lamentations_53",
      "chapter_number": 3,
      "verse_number": 9,
      "start_char": 3918,
      "end_char": 3943,
      "length": 26,
      "text": "גדר דרכי בגזית נתיבתי עוה׃"
    },
    {
      "uid": "Lamentations_54",
      "chapter_number": 3,
      "verse_number": 10,
      "start_char": 3944,
      "end_char": 3978,
      "length": 35,
      "text": "דב ארב הוא לי (אריה) [ארי] במסתרים׃"
    },
    {
      "uid": "Lamentations_55",
      "chapter_number": 3,
      "verse_number": 11,
      "start_char": 3979,
      "end_char": 4005,
      "length": 27,
      "text": "דרכי סורר ויפשחני שמני שמם׃"
    },
    {
      "uid": "Lamentations_56",
      "chapter_number": 3,
      "verse_number": 12,
      "start_char": 4006,
      "end_char": 4032,
      "length": 27,
      "text": "דרך קשתו ויציבני כמטרא לחץ׃"
    },
    {
      "uid": "Lamentations_57",
      "chapter_number": 3,
      "verse_number": 13,
      "start_char": 4033,
      "end_char": 4054,
      "length": 22,
      "text": "הביא בכליתי בני אשפתו׃"
    },
    {
      "uid": "Lamentations_58",
      "chapter_number": 3,
      "verse_number": 14,
      "start_char": 4055,
      "end_char": 4087,
      "length": 33,
      "text": "הייתי שחק לכל־עמי נגינתם כל־היום׃"
    },
    {
      "uid": "Lamentations_59",
      "chapter_number": 3,
      "verse_number": 15,
      "start_char": 4088,
      "end_char": 4114,
      "length": 27,
      "text": "השביעני במרורים הרוני לענה׃"
    },
    {
      "uid": "Lamentations_60",
      "chapter_number": 3,
      "verse_number": 16,
      "start_char": 4115,
      "end_char": 4142,
      "length": 28,
      "text": "ויגרס בחצץ שני הכפישני באפר׃"
    },
    {
      "uid": "Lamentations_61",
      "chapter_number": 3,
      "verse_number": 17,
      "start_char": 4143,
      "end_char": 4170,
      "length": 28,
      "text": "ותזנח משלום נפשי נשיתי טובה׃"
    },
    {
      "uid": "Lamentations_62",
      "chapter_number": 3,
      "verse_number": 18,
      "start_char": 4171,
      "end_char": 4198,
      "length": 28,
      "text": "ואמר אבד נצחי ותוחלתי מיהוה׃"
    },
    {
      "uid": "Lamentations_63",
      "chapter_number": 3,
      "verse_number": 19,
      "start_char": 4199,
      "end_char": 4224,
      "length": 26,
      "text": "זכר־עניי ומרודי לענה וראש׃"
    },
    {
      "uid": "Lamentations_64",
      "chapter_number": 3,
      "verse_number": 20,
      "start_char": 4225,
      "end_char": 4260,
      "length": 36,
      "text": "זכור תזכור (ותשיח) [ותשוח] עלי נפשי׃"
    },
    {
      "uid": "Lamentations_65",
      "chapter_number": 3,
      "verse_number": 21,
      "start_char": 4261,
      "end_char": 4288,
      "length": 28,
      "text": "זאת אשיב אל־לבי על־כן אוחיל׃"
    },
    {
      "uid": "Lamentations_66",
      "chapter_number": 3,
      "verse_number": 22,
      "start_char": 4289,
      "end_char": 4325,
      "length": 37,
      "text": "חסדי יהוה כי לא־תמנו כי לא־כלו רחמיו׃"
    },
    {
      "uid": "Lamentations_67",
      "chapter_number": 3,
      "verse_number": 23,
      "start_char": 4326,
      "end_char": 4349,
      "length": 24,
      "text": "חדשים לבקרים רבה אמונתך׃"
    },
    {
      "uid": "Lamentations_68",
      "chapter_number": 3,
      "verse_number": 24,
      "start_char": 4350,
      "end_char": 4384,
      "length": 35,
      "text": "חלקי יהוה אמרה נפשי על־כן אוחיל לו׃"
    },
    {
      "uid": "Lamentations_69",
      "chapter_number": 3,
      "verse_number": 25,
      "start_char": 4385,
      "end_char": 4410,
      "length": 26,
      "text": "טוב יהוה לקוו לנפש תדרשנו׃"
    },
    {
      "uid": "Lamentations_70",
      "chapter_number": 3,
      "verse_number": 26,
      "start_char": 4411,
      "end_char": 4438,
      "length": 28,
      "text": "טוב ויחיל ודומם לתשועת יהוה׃"
    },
    {
      "uid": "Lamentations_71",
      "chapter_number": 3,
      "verse_number": 27,
      "start_char": 4439,
      "end_char": 4465,
      "length": 27,
      "text": "טוב לגבר כי־ישא על בנעוריו׃"
    },
    {
      "uid": "Lamentations_72",
      "chapter_number": 3,
      "verse_number": 28,
      "start_char": 4466,
      "end_char": 4490,
      "length": 25,
      "text": "ישב בדד וידם כי נטל עליו׃"
    },
    {
      "uid": "Lamentations_73",
      "chapter_number": 3,
      "verse_number": 29,
      "start_char": 4491,
      "end_char": 4517,
      "length": 27,
      "text": "יתן בעפר פיהו אולי יש תקוה׃"
    },
    {
      "uid": "Lamentations_74",
      "chapter_number": 3,
      "verse_number": 30,
      "start_char": 4518,
      "end_char": 4542,
      "length": 25,
      "text": "יתן למכהו לחי ישבע בחרפה׃"
    },
    {
      "uid": "Lamentations_75",
      "chapter_number": 3,
      "verse_number": 31,
      "start_char": 4543,
      "end_char": 4564,
      "length": 22,
      "text": "כי לא יזנח לעולם אדני׃"
    },
    {
      "uid": "Lamentations_76",
      "chapter_number": 3,
      "verse_number": 32,
      "start_char": 4565,
      "end_char": 4590,
      "length": 26,
      "text": "כי אם־הוגה ורחם כרב חסדיו׃"
    },
    {
      "uid": "Lamentations_77",
      "chapter_number": 3,
      "verse_number": 33,
      "start_char": 4591,
      "end_char": 4618,
      "length": 28,
      "text": "כי לא ענה מלבו ויגה בני־איש׃"
    },
    {
      "uid": "Lamentations_78",
      "chapter_number": 3,
      "verse_number": 34,
      "start_char": 4619,
      "end_char": 4646,
      "length": 28,
      "text": "לדכא תחת רגליו כל אסירי ארץ׃"
    },
    {
      "uid": "Lamentations_79",
      "chapter_number": 3,
      "verse_number": 35,
      "start_char": 4647,
      "end_char": 4675,
      "length": 29,
      "text": "להטות משפט־גבר נגד פני עליון׃"
    },
    {
      "uid": "Lamentations_80",
      "chapter_number": 3,
      "verse_number": 36,
      "start_char": 4676,
      "end_char": 4702,
      "length": 27,
      "text": "לעות אדם בריבו אדני לא ראה׃"
    },
    {
      "uid": "Lamentations_81",
      "chapter_number": 3,
      "verse_number": 37,
      "start_char": 4703,
      "end_char": 4729,
      "length": 27,
      "text": "מי זה אמר ותהי אדני לא צוה׃"
    },
    {
      "uid": "Lamentations_82",
      "chapter_number": 3,
      "verse_number": 38,
      "start_char": 4730,
      "end_char": 4758,
      "length": 29,
      "text": "מפי עליון לא תצא הרעות והטוב׃"
    },
    {
      "uid": "Lamentations_83",
      "chapter_number": 3,
      "verse_number": 39,
      "start_char": 4759,
      "end_char": 4787,
      "length": 29,
      "text": "מה־יתאונן אדם חי גבר על־חטאו׃"
    },
    {
      "uid": "Lamentations_84",
      "chapter_number": 3,
      "verse_number": 40,
      "start_char": 4788,
      "end_char": 4822,
      "length": 35,
      "text": "נחפשה דרכינו ונחקרה ונשובה עד־יהוה׃"
    },
    {
      "uid": "Lamentations_85",
      "chapter_number": 3,
      "verse_number": 41,
      "start_char": 4823,
      "end_char": 4852,
      "length": 30,
      "text": "נשא לבבנו אל־כפים אל־אל בשמים׃"
    },
    {
      "uid": "Lamentations_86",
      "chapter_number": 3,
      "verse_number": 42,
      "start_char": 4853,
      "end_char": 4882,
      "length": 30,
      "text": "נחנו פשענו ומרינו אתה לא סלחת׃"
    },
    {
      "uid": "Lamentations_87",
      "chapter_number": 3,
      "verse_number": 43,
      "start_char": 4883,
      "end_char": 4913,
      "length": 31,
      "text": "סכותה באף ותרדפנו הרגת לא חמלת׃"
    },
    {
      "uid": "Lamentations_88",
      "chapter_number": 3,
      "verse_number": 44,
      "start_char": 4914,
      "end_char": 4938,
      "length": 25,
      "text": "סכותה בענן לך מעבור תפלה׃"
    },
    {
      "uid": "Lamentations_89",
      "chapter_number": 3,
      "verse_number": 45,
      "start_char": 4939,
      "end_char": 4966,
      "length": 28,
      "text": "סחי ומאוס תשימנו בקרב העמים׃"
    },
    {
      "uid": "Lamentations_90",
      "chapter_number": 3,
      "verse_number": 46,
      "start_char": 4967,
      "end_char": 4991,
      "length": 25,
      "text": "פצו עלינו פיהם כל־איבינו׃"
    },
    {
      "uid": "Lamentations_91",
      "chapter_number": 3,
      "verse_number": 47,
      "start_char": 4992,
      "end_char": 5019,
      "length": 28,
      "text": "פחד ופחת היה לנו השאת והשבר׃"
    },
    {
      "uid": "Lamentations_92",
      "chapter_number": 3,
      "verse_number": 48,
      "start_char": 5020,
      "end_char": 5051,
      "length": 32,
      "text": "פלגי־מים תרד עיני על־שבר בת־עמי׃"
    },
    {
      "uid": "Lamentations_93",
      "chapter_number": 3,
      "verse_number": 49,
      "start_char": 5052,
      "end_char": 5081,
      "length": 30,
      "text": "עיני נגרה ולא תדמה מאין הפגות׃"
    },
    {
      "uid": "Lamentations_94",
      "chapter_number": 3,
      "verse_number": 50,
      "start_char": 5082,
      "end_char": 5106,
      "length": 25,
      "text": "עד־ישקיף וירא יהוה משמים׃"
    },
    {
      "uid": "Lamentations_95",
      "chapter_number": 3,
      "verse_number": 51,
      "start_char": 5107,
      "end_char": 5137,
      "length": 31,
      "text": "עיני עוללה לנפשי מכל בנות עירי׃"
    },
    {
      "uid": "Lamentations_96",
      "chapter_number": 3,
      "verse_number": 52,
      "start_char": 5138,
      "end_char": 5162,
      "length": 25,
      "text": "צוד צדוני כצפור איבי חנם׃"
    },
    {
      "uid": "Lamentations_97",
      "chapter_number": 3,
      "verse_number": 53,
      "start_char": 5163,
      "end_char": 5188,
      "length": 26,
      "text": "צמתו בבור חיי וידו־אבן בי׃"
    },
    {
      "uid": "Lamentations_98",
      "chapter_number": 3,
      "verse_number": 54,
      "start_char": 5189,
      "end_char": 5217,
      "length": 29,
      "text": "צפו־מים על־ראשי אמרתי נגזרתי׃"
    },
    {
      "uid": "Lamentations_99",
      "chapter_number": 3,
      "verse_number": 55,
      "start_char": 5218,
      "end_char": 5244,
      "length": 27,
      "text": "קראתי שמך יהוה מבור תחתיות׃"
    },
    {
      "uid": "Lamentations_100",
      "chapter_number": 3,
      "verse_number": 56,
      "start_char": 5245,
      "end_char": 5281,
      "length": 37,
      "text": "קולי שמעת אל־תעלם אזנך לרוחתי לשועתי׃"
    },
    {
      "uid": "Lamentations_101",
      "chapter_number": 3,
      "verse_number": 57,
      "start_char": 5282,
      "end_char": 5310,
      "length": 29,
      "text": "קרבת ביום אקראך אמרת אל־תירא׃"
    },
    {
      "uid": "Lamentations_102",
      "chapter_number": 3,
      "verse_number": 58,
      "start_char": 5311,
      "end_char": 5338,
      "length": 28,
      "text": "רבת אדני ריבי נפשי גאלת חיי׃"
    },
    {
      "uid": "Lamentations_103",
      "chapter_number": 3,
      "verse_number": 59,
      "start_char": 5339,
      "end_char": 5366,
      "length": 28,
      "text": "ראיתה יהוה עותתי שפטה משפטי׃"
    },
    {
      "uid": "Lamentations_104",
      "chapter_number": 3,
      "verse_number": 60,
      "start_char": 5367,
      "end_char": 5394,
      "length": 28,
      "text": "ראיתה כל־נקמתם כל־מחשבתם לי׃"
    },
    {
      "uid": "Lamentations_105",
      "chapter_number": 3,
      "verse_number": 61,
      "start_char": 5395,
      "end_char": 5424,
      "length": 30,
      "text": "שמעת חרפתם יהוה כל־מחשבתם עלי׃"
    },
    {
      "uid": "Lamentations_106",
      "chapter_number": 3,
      "verse_number": 62,
      "start_char": 5425,
      "end_char": 5453,
      "length": 29,
      "text": "שפתי קמי והגיונם עלי כל־היום׃"
    },
    {
      "uid": "Lamentations_107",
      "chapter_number": 3,
      "verse_number": 63,
      "start_char": 5454,
      "end_char": 5483,
      "length": 30,
      "text": "שבתם וקימתם הביטה אני מנגינתם׃"
    },
    {
      "uid": "Lamentations_108",
      "chapter_number": 3,
      "verse_number": 64,
      "start_char": 5484,
      "end_char": 5514,
      "length": 31,
      "text": "תשיב להם גמול יהוה כמעשה ידיהם׃"
    },
    {
      "uid": "Lamentations_109",
      "chapter_number": 3,
      "verse_number": 65,
      "start_char": 5515,
      "end_char": 5540,
      "length": 26,
      "text": "תתן להם מגנת־לב תאלתך להם׃"
    },
    {
      "uid": "Lamentations_110",
      "chapter_number": 3,
      "verse_number": 66,
      "start_char": 5541,
      "end_char": 5571,
      "length": 31,
      "text": "תרדף באף ותשמידם מתחת שמי יהוה׃"
    },
    {
      "uid": "Lamentations_111",
      "chapter_number": 4,
      "verse_number": 1,
      "start_char": 5572,
      "end_char": 5631,
      "length": 60,
      "text": "איכה יועם זהב ישנא הכתם הטוב תשתפכנה אבני־קדש בראש כל־חוצות׃"
    },
    {
      "uid": "Lamentations_112",
      "chapter_number": 4,
      "verse_number": 2,
      "start_char": 5632,
      "end_char": 5694,
      "length": 63,
      "text": "בני ציון היקרים המסלאים בפז איכה נחשבו לנבלי־חרש מעשה ידי יוצר׃"
    },
    {
      "uid": "Lamentations_113",
      "chapter_number": 4,
      "verse_number": 3,
      "start_char": 5695,
      "end_char": 5772,
      "length": 78,
      "text": "גם־[תנים] (תנין) חלצו שד היניקו גוריהן בת־עמי לאכזר (כי ענים) [כיעינים] במדבר׃"
    },
    {
      "uid": "Lamentations_114",
      "chapter_number": 4,
      "verse_number": 4,
      "start_char": 5773,
      "end_char": 5826,
      "length": 54,
      "text": "דבק לשון יונק אל־חכו בצמא עוללים שאלו לחם פרש אין להם׃"
    },
    {
      "uid": "Lamentations_115",
      "chapter_number": 4,
      "verse_number": 5,
      "start_char": 5827,
      "end_char": 5881,
      "length": 55,
      "text": "האכלים למעדנים נשמו בחוצות האמנים עלי תולע חבקו אשפתות׃"
    },
    {
      "uid": "Lamentations_116",
      "chapter_number": 4,
      "verse_number": 6,
      "start_char": 5882,
      "end_char": 5939,
      "length": 58,
      "text": "ויגדל עון בת־עמי מחטאת סדם ההפוכה כמו־רגע ולא־חלו בה ידים׃"
    },
    {
      "uid": "Lamentations_117",
      "chapter_number": 4,
      "verse_number": 7,
      "start_char": 5940,
      "end_char": 5992,
      "length": 53,
      "text": "זכו נזיריה משלג צחו מחלב אדמו עצם מפנינים ספיר גזרתם׃"
    },
    {
      "uid": "Lamentations_118",
      "chapter_number": 4,
      "verse_number": 8,
      "start_char": 5993,
      "end_char": 6051,
      "length": 59,
      "text": "חשך משחור תארם לא נכרו בחוצות צפד עורם על־עצמם יבש היה כעץ׃"
    },
    {
      "uid": "Lamentations_119",
      "chapter_number": 4,
      "verse_number": 9,
      "start_char": 6052,
      "end_char": 6107,
      "length": 56,
      "text": "טובים היו חללי־חרב מחללי רעב שהם יזבו מדקרים מתנובת שדי׃"
    },
    {
      "uid": "Lamentations_120",
      "chapter_number": 4,
      "verse_number": 10,
      "start_char": 6108,
      "end_char": 6162,
      "length": 55,
      "text": "ידי נשים רחמניות בשלו ילדיהן היו לברות למו בשבר בת־עמי׃"
    },
    {
      "uid": "Lamentations_121",
      "chapter_number": 4,
      "verse_number": 11,
      "start_char": 6163,
      "end_char": 6219,
      "length": 57,
      "text": "כלה יהוה את־חמתו שפך חרון אפו ויצת־אש בציון ותאכל יסדתיה׃"
    },
    {
      "uid": "Lamentations_122",
      "chapter_number": 4,
      "verse_number": 12,
      "start_char": 6220,
      "end_char": 6288,
      "length": 69,
      "text": "לא האמינו מלכי־ארץ (וכל) [כל] ישבי תבל כי יבא צר ואויב בשערי ירושל͏ם׃"
    },
    {
      "uid": "Lamentations_123",
      "chapter_number": 4,
      "verse_number": 13,
      "start_char": 6289,
      "end_char": 6336,
      "length": 48,
      "text": "מחטאות נביאיה עונת כהניה השפכים בקרבה דם צדיקים׃"
    },
    {
      "uid": "Lamentations_124",
      "chapter_number": 4,
      "verse_number": 14,
      "start_char": 6337,
      "end_char": 6386,
      "length": 50,
      "text": "נעו עורים בחוצות נגאלו בדם בלא יוכלו יגעו בלבשיהם׃"
    },
    {
      "uid": "Lamentations_125",
      "chapter_number": 4,
      "verse_number": 15,
      "start_char": 6387,
      "end_char": 6461,
      "length": 75,
      "text": "סורו טמא קראו למו סורו סורו אל־תגעו כי נצו גם־נעו אמרו בגוים לא יוספו לגור׃"
    },
    {
      "uid": "Lamentations_126",
      "chapter_number": 4,
      "verse_number": 16,
      "start_char": 6462,
      "end_char": 6534,
      "length": 73,
      "text": "פני יהוה חלקם לא יוסיף להביטם פני כהנים לא נשאו (זקנים) [וזקנים] לא חננו׃"
    },
    {
      "uid": "Lamentations_127",
      "chapter_number": 4,
      "verse_number": 17,
      "start_char": 6535,
      "end_char": 6609,
      "length": 75,
      "text": "(עודינה) [עודינו] תכלינה עינינו אל־עזרתנו הבל בצפיתנו צפינו אל־גוי לא יושע׃"
    },
    {
      "uid": "Lamentations_128",
      "chapter_number": 4,
      "verse_number": 18,
      "start_char": 6610,
      "end_char": 6665,
      "length": 56,
      "text": "צדו צעדינו מלכת ברחבתינו קרב קצנו מלאו ימינו כי־בא קצנו׃"
    },
    {
      "uid": "Lamentations_129",
      "chapter_number": 4,
      "verse_number": 19,
      "start_char": 6666,
      "end_char": 6722,
      "length": 57,
      "text": "קלים היו רדפינו מנשרי שמים על־ההרים דלקנו במדבר ארבו לנו׃"
    },
    {
      "uid": "Lamentations_130",
      "chapter_number": 4,
      "verse_number": 20,
      "start_char": 6723,
      "end_char": 6782,
      "length": 60,
      "text": "רוח אפינו משיח יהוה נלכד בשחיתותם אשר אמרנו בצלו נחיה בגוים׃"
    },
    {
      "uid": "Lamentations_131",
      "chapter_number": 4,
      "verse_number": 21,
      "start_char": 6783,
      "end_char": 6857,
      "length": 75,
      "text": "שישי ושמחי בת־אדום (יושבתי) [יושבת] בארץ עוץ גם־עליך תעבר־כוס תשכרי ותתערי׃"
    },
    {
      "uid": "Lamentations_132",
      "chapter_number": 4,
      "verse_number": 22,
      "start_char": 6858,
      "end_char": 6921,
      "length": 64,
      "text": "תם־עונך בת־ציון לא יוסיף להגלותך פקד עונך בת־אדום גלה על־חטאתיך׃"
    },
    {
      "uid": "Lamentations_133",
      "chapter_number": 5,
      "verse_number": 1,
      "start_char": 6922,
      "end_char": 6971,
      "length": 50,
      "text": "זכר יהוה מה־היה לנו (הביט) [הביטה] וראה את־חרפתנו׃"
    },
    {
      "uid": "Lamentations_134",
      "chapter_number": 5,
      "verse_number": 2,
      "start_char": 6972,
      "end_char": 7003,
      "length": 32,
      "text": "נחלתנו נהפכה לזרים בתינו לנכרים׃"
    },
    {
      "uid": "Lamentations_135",
      "chapter_number": 5,
      "verse_number": 3,
      "start_char": 7004,
      "end_char": 7047,
      "length": 44,
      "text": "יתומים היינו (אין) [ואין] אב אמתינו כאלמנות׃"
    },
    {
      "uid": "Lamentations_136",
      "chapter_number": 5,
      "verse_number": 4,
      "start_char": 7048,
      "end_char": 7082,
      "length": 35,
      "text": "מימינו בכסף שתינו עצינו במחיר יבאו׃"
    },
    {
      "uid": "Lamentations_137",
      "chapter_number": 5,
      "verse_number": 5,
      "start_char": 7083,
      "end_char": 7125,
      "length": 43,
      "text": "על צוארנו נרדפנו יגענו (לא) [ולא] הונח־לנו׃"
    },
    {
      "uid": "Lamentations_138",
      "chapter_number": 5,
      "verse_number": 6,
      "start_char": 7126,
      "end_char": 7153,
      "length": 28,
      "text": "מצרים נתנו יד אשור לשבע לחם׃"
    },
    {
      "uid": "Lamentations_139",
      "chapter_number": 5,
      "verse_number": 7,
      "start_char": 7154,
      "end_char": 7211,
      "length": 58,
      "text": "אבתינו חטאו (אינם) [ואינם] (אנחנו) [ואנחנו] עונתיהם סבלנו׃"
    },
    {
      "uid": "Lamentations_140",
      "chapter_number": 5,
      "verse_number": 8,
      "start_char": 7212,
      "end_char": 7239,
      "length": 28,
      "text": "עבדים משלו בנו פרק אין מידם׃"
    },
    {
      "uid": "Lamentations_141",
      "chapter_number": 5,
      "verse_number": 9,
      "start_char": 7240,
      "end_char": 7272,
      "length": 33,
      "text": "בנפשנו נביא לחמנו מפני חרב המדבר׃"
    },
    {
      "uid": "Lamentations_142",
      "chapter_number": 5,
      "verse_number": 10,
      "start_char": 7273,
      "end_char": 7306,
      "length": 34,
      "text": "עורנו כתנור נכמרו מפני זלעפות רעב׃"
    },
    {
      "uid": "Lamentations_143",
      "chapter_number": 5,
      "verse_number": 11,
      "start_char": 7307,
      "end_char": 7337,
      "length": 31,
      "text": "נשים בציון ענו בתלת בערי יהודה׃"
    },
    {
      "uid": "Lamentations_144",
      "chapter_number": 5,
      "verse_number": 12,
      "start_char": 7338,
      "end_char": 7371,
      "length": 34,
      "text": "שרים בידם נתלו פני זקנים לא נהדרו׃"
    },
    {
      "uid": "Lamentations_145",
      "chapter_number": 5,
      "verse_number": 13,
      "start_char": 7372,
      "end_char": 7404,
      "length": 33,
      "text": "בחורים טחון נשאו ונערים בעץ כשלו׃"
    },
    {
      "uid": "Lamentations_146",
      "chapter_number": 5,
      "verse_number": 14,
      "start_char": 7405,
      "end_char": 7435,
      "length": 31,
      "text": "זקנים משער שבתו בחורים מנגינתם׃"
    },
    {
      "uid": "Lamentations_147",
      "chapter_number": 5,
      "verse_number": 15,
      "start_char": 7436,
      "end_char": 7465,
      "length": 30,
      "text": "שבת משוש לבנו נהפך לאבל מחלנו׃"
    },
    {
      "uid": "Lamentations_148",
      "chapter_number": 5,
      "verse_number": 16,
      "start_char": 7466,
      "end_char": 7501,
      "length": 36,
      "text": "נפלה עטרת ראשנו אוי־נא לנו כי חטאנו׃"
    },
    {
      "uid": "Lamentations_149",
      "chapter_number": 5,
      "verse_number": 17,
      "start_char": 7502,
      "end_char": 7539,
      "length": 38,
      "text": "על־זה היה דוה לבנו על־אלה חשכו עינינו׃"
    },
    {
      "uid": "Lamentations_150",
      "chapter_number": 5,
      "verse_number": 18,
      "start_char": 7540,
      "end_char": 7570,
      "length": 31,
      "text": "על הר־ציון ששמם שועלים הלכו־בו׃"
    },
    {
      "uid": "Lamentations_151",
      "chapter_number": 5,
      "verse_number": 19,
      "start_char": 7571,
      "end_char": 7604,
      "length": 34,
      "text": "אתה יהוה לעולם תשב כסאך לדור ודור׃"
    },
    {
      "uid": "Lamentations_152",
      "chapter_number": 5,
      "verse_number": 20,
      "start_char": 7605,
      "end_char": 7637,
      "length": 33,
      "text": "למה לנצח תשכחנו תעזבנו לארך ימים׃"
    },
    {
      "uid": "Lamentations_153",
      "chapter_number": 5,
      "verse_number": 21,
      "start_char": 7638,
      "end_char": 7686,
      "length": 49,
      "text": "השיבנו יהוה׀אליך (ונשוב) [ונשובה] חדש ימינו כקדם׃"
    },
    {
      "uid": "Lamentations_154",
      "chapter_number": 5,
      "verse_number": 22,
      "start_char": 7687,
      "end_char": 7721,
      "length": 35,
      "text": "כי אם־מאס מאסתנו קצפת עלינו עד־מאד׃"
    }
  ]
}